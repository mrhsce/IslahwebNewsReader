فصل سوم: عضویت
ماده 26- شرایط عضویت در جماعت به شرح ذیل می‌باشد:
1-دارا بودن تابعیت ایرانی؛
2-داشتن حداقل هجده سال تمام؛
3-التزام عملی به تعالیم دین مبین اسلام؛
4-پذیرش مرام‌نامه و اساس‌نامه‌ي جماعت؛
5-گذراندن مراحل تربیتی؛
6-عدم عضویت در سایر احزاب و گروه‌های سیاسی؛
7-تکمیل فرم عضویت.
تبصره: احراز شرایط مذکور بر عهده‌ي هيأت اجرايي شهر است.
ماده 27- وظایف عضو عبارتند از:
1-تلاش در جهت تربیت و تزکیه‌ي نفس و پایبندی به عبادات و اخلاق حسنه؛
2-پايبندي به مفاد مرام‌نامه و اساس‌نامه، مواضع و ديدگاه‌هاي جماعت؛
3-تلاش در جهت فهم صحیح اسلام و دعوت دیگران به پیروی از آن؛
4-انجام وظایف محوله و التزام به تصمیمات و مقررات جماعت؛
5-تلاش در جهت تحقق اهداف و برنامه‌های جماعت؛
6-تلاش در راستای پیشرفت و آبادانی كشور و خدمت به هموطنان؛
7-مشاركت جدي در فعاليت‌هاي جماعت و حضور منظم و فعال در جلسات؛
8-پايبندي به حقوق و وظايف اخوت ايماني؛
9-آگاهي از اوضاع و اخبار داخلي و خارجي با تأكيد بر جهان اسلام؛
10-پرداخت حق عضویت به ميزان حداقل 2٪ درآمد متوسط ماهيانه.
تبصره: پرداخت حق عضویت هیچگونه ادعایی نسبت به دارایی‌های جماعت برای اعضا ایجاد نخواهد کرد.
ماده 28- حقوق عضو در جماعت به شرح ذیل می‌باشد:
1-برخورداری از حق انتخاب کردن و انتخاب شدن بر اساس قوانین و مقررات جماعت؛
2-حق اظهارنظر نسبت به عملکرد جماعت و ارايه‌ي انتقادات و پیشنهادات از طریق کانال‌های مربوط؛
3-حق دادخواهی و اعتراض بر اساس قوانین و مقررات جماعت؛
4-حق آگاهی از امور جاری جماعت از طریق هیأت اجرایی مربوطه بر اساس مقررات.
ماده 29- اتمام عضویت در موارد زیر تحقق می‌یابد: 
1-موافقت شورای مرکزی با استعفای کتبی عضو.
2-سلب عضويت توسط شورای مرکزی.
