شعار: 
 آزادی، عدالت و برادری.
آرمان:
 نیل به رضوان الهی و رسیدن به رفاه و سعادت فردی و اجتماعی در پرتو قرآن و سنت. 
اعتقادات و باورهاي اساسي:
1.اعتقاد به جهان بینی توحیدی بر اساس لااله‌الاالله و محمدرسول‌الله؛
2.باور به اسلام به عنوان تنها راه زندگی سعادتمندانه و التزام به دعوت و تربیت بر اساس آن؛
3.اعتقاد به اینکه اسلام ضامن حقوق بشر و آزادی‌های عمومی است؛
4.اعتقاد به تکثرگرایی و تعدد احزاب، بر اساس اصل آزادی اندیشه و بیان در اسلام؛
5.اعتقاد به اصل شورا و التزام به تصمیمات جمعی و اجتناب از خودمحوری و تک‌روی؛
6.اعتقاد به وحدت امت اسلامی و وفاق ملی بر اساس رعایت حقوق اقلیت‌ها؛
7.باور به اعتدال و میانه‌روی در تفکر و عمل و اجتناب از تندروی و خشونت؛
8.باور به ضرورت کار جمعی و گروهی در راستای تحقق امر به معروف و نهی از منکر.
 
ارزش‌هاي بنيادين:
1-بهره‌مندي افراد و گروه‌ها از حقوق و آزادی‌های دینی، مذهبی و قومی؛
2-بهره‌مندي شهروندان از حقوق و آزادی‌های فردی و اجتماعی؛
3-توسعه‌ي فرهنگی، اجتماعي، سیاسی، اقتصادی و رفع فقر و محرومیت؛
4-حاکمیت قانون در جامعه و اصلاح آن از طریق ساز و کارهای قانونی و مدنی؛
5-تعامل دمکراتیک با سایر احزاب و تشکل‌ها در راستای خدمت به جامعه؛
6-ارتقای جایگاه مساجد و مدارس علوم دینی و نهادهای فرهنگی و آموزشی؛
7-استحکام نهاد خانواده به‌عنوان زيربناي نظام اجتماعي اسلام؛
8-نهادینه شدن حقوق زنان و اعتلای فکری، فرهنگی، اجتماعی و سیاسی آنان؛
9-رشد و تعالی فکری، جسمی، اخلاقی و علمی کودکان، نوجوانان و جوانان؛
10-ارتقای فرهنگ صیانت از سرمایه‌های ملی و حفاظت از محیط زیست؛
11-تربیت و آموزش اعضا و هواداران و افراد جامعه؛
12-حل مسالمت‌آمیز اختلافات میان افراد و گروه‌ها، تشکل‌ها و احزاب.
